Ferrari Enzo e суперавтомобил, кръстен на името на основателя на компанията, Енцо Ферари. Към момента на създаването си това е най-мощният автомобил с атмосферно пълнене на двигателя в света. Той е пуснат в продажба през 2003 г. и е разработен на базата на технологии от Формула 1 като каросерия от въглеродни влакна, секвенционална скоростна кутия с превключване на предавките чрез лостчета на волана и въглеродно-керамични спирачки. Използвани са и забранени във Формула 1 технологии, като например активен контрол на аеродинамичните елементи.
